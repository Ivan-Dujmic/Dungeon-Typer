# Dungeon Typer
## Razvoj igre za vježbanje tipkanja na tipkovnici s elementima roguelike žanra
### Opis zadatka
Brzo i precizno tipkanje na tipkovnici postaje sve važnija u digitalnom dobu, a interaktivne igre mogu doprinijeti
motivaciji korisnika za usvajanje i poboljšanje ove vještine. U okviru završnog rada potrebno je razviti računalnu
igru koja kombinira vježbu tipkanja s elementima roguelike žanra, poput nasumično generiranih izazova,
progresivnih nadogradnji i resetiranja napretka nakon neuspjeha. Potrebno je istražiti i opisati postojeće
aplikacije i igre za učenje tipkanja te analizirati njihove pristupe i mehanike. Potom je potrebno definirati koncept
igre - kako će izgledati izazovi, kako će se generirati nasumični elementi i koje će nadogradnje biti dostupne
igračima. Za definirani koncept igre potrebno je razviti sustav igre koji uključuje unos teksta kao osnovni način
interakcije s igrom, te implementirati roguelike elemente, poput nasumično generiranih izazova, perma-smrti
(permadeath) koja resetira napredak nakon neuspjeha, te postupnog razvoja igrača kroz odabir nadogradnji
tijekom igre. Pri implementaciji voditi računa o ravnoteži između edukativnog i zabavnog aspekta.